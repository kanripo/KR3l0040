# -*- mode: mandoku-view; -*-
#+TITLE: 談苑
#+DATE: 2015-08-24 23:38:08.064018
#+PROPERTY: ID KR3l0040
#+PROPERTY: BASEEDITION WYG    
#+PROPERTY: JUAN 提要
<pb:KR3l0040_WYG_000-1a>¶
欽定四庫全書　　　　　子部十二¶
　談苑　　　　　　　　　小説家𩔖一(雜事之屬/)¶
　　提要¶
　　　　(臣/)等謹案談苑四卷舊本題宋孔平仲撰¶
　　　　平仲有珩璜新論已著録是書多録當時¶
　　　　瑣事而頗病叢雜趙與旹賓退録嘗駁其記¶
　　　　吕夷簡張士遜事謂以宰相押麻與當時體¶
　　　　制不合疑為不知典故者所為必非孔氏真¶
<pb:KR3l0040_WYG_000-1b>¶
　　　　本今考其所載往往與他書相出入如梁灝¶
　　　　八十二為狀元一條見於遯齋閒覽錢俶進¶
　　　　寶𢃄一條王禹玉上元應制一條見於錢氏¶
　　　　私志宰相早朝上殿一條見於王文正筆録¶
　　　　上元燃燈一條詔勅用黄紙一條見于春明¶
　　　　退朝録㓂萊公守北門一條見于國老談苑¶
　　　　其書或在平仲前或與平仲同時似亦摭拾¶
　　　　成編之一證至于王雱才辨傲狠新法之行¶
<pb:KR3l0040_WYG_000-2a>¶
　　　　雱實有力而稱之為不慧殊非事實至張士¶
　　　　遜死入地獄等事尤誕幻無稽不可為訓與¶
　　　　旹所論未可謂之無因姑以宋人舊本存備¶
　　　　叅稽云爾乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
